---
layout: page
title: Rólam
permalink: /about/
---

| --- | --- |
| ![profile](/assets/szgk.jpg) | Nevem Szász Gábor Krisztián, programtervező informatikus vagyok. A munkám a hobbim és fordítva. Remek családom van, csodás feleség, két nagyon cuki gyerek, kutyus és cica. A **holtig tanul az ember** közmondást nagyon igaznak érzem. |

# Tanulmányok

* 2011–2013 M.Sc. Programtervező informatikus 
Alkalmazásvezérlés Kinect eszközzel. C#
A diplomamunkám betekintést ad a Microsoft Kinect eszköz .Net
alapú programozásába, valamint a fejlett gesztusvezérelt felhasználói
interakciók kialakításába. Debreceni Egyetem 
* 2006–2010 B.Sc. Programtervező informatikus 
Számítástechnikai üzlet árunyilvántartó programja Java és MySQL
környezetben OOP alapokon grafikus felülettel. Nyíregyházi Főiskola

# Tapasztalataim röviden

Tanulmányaim befejeztével a szerzett tapasztalataimat azonnal kamatoztathattam. Munkám során számos informatikai rendszer legkülönbözőbb elemein dolgozhattam. 

Első nagyobb munkám digitális aláírásért felelős szolgáltatás. Ez a szolgáltatás PKCS#11 kulcstár menedzselés mellett PAdES és XAdES - PDF és XML fájlok aláírására hivatott. Korai verziójának néhány ismérve: monolit, Java Servlet api 3.1. A szolgáltatás használatának bővülésére első körben loadbalance megoldások születtek, azonban így is hamar kimerítette a rendszer a kereteit. A megújulás során sikerült több fronton is szintet lépni. A monolitot microservice architektúra váltotta. Servlet api fölé pedig beékelődött a Spring keretrendszer, frontend oldalon pedig Angular. A Spring előtt több kitekintésem volt, többek között Vaadin, Bootstrap. Elsődlegesen az így nyert tapasztalataimat osztom majd meg.

Az említett szolgáltatáscsoport mellett megismerkedtem néhány MI eszközkészlettel. Prototípus szintig készült az irányításom alatt NLP modell, illetve kész MI szolgáltatások integrációjában is részt vettem. Másrészt érdeklődési körömből nem hiányozhat az adattárház technológia sem. Ezt felhasználói, fejlesztői, üzemeltetői és tervezői aspektusokból is érdeklődést mutatok.

Vezetőim bizalmukkal megtisztelve egy maréknyi ember irányításával bíztak meg. Szerencsésnek mondhatom magam, mivel a számomra addig ismeretlen kihívásokra hamar oktatás formájában készülhettem.

Az alkalmazások, szolgáltatások sokasága hamar rádöbbentett halandóságomra, így csapatommal a munkavégzésünk mihamarabbi egységesítése mellett döntöttünk. Ebből technológia stack, munkánkat segítő eszközök folyamatainkba történő integrálása, CI/CD pipeline, karbantartott tudástár és még számos dolog született. 