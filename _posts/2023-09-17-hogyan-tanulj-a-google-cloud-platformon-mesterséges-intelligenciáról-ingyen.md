---
layout: post
title: Hogyan tanulj a Google Cloud Platformon Mesterséges Intelligenciáról ingyen?
date: 2023-09-17 21:23 +0200
categories: [Hasznos, Trend]
seo.type: BlogPosting
image: /assets/AI-post-header.drawio.svg
description: megtudhatod, hogyan tudsz mesterséges intelligenciáról tanulni ingyen a Google Cloud Platform segítségével
---

# Cél
Ha elolvasod a bejegyzést,
* betekintést nyerhetsz a Mesterséges Intelligencia jelenlegi trendjéről
* ingyen tanulhatsz a Google Cloud Platformon Mesterséges Intelligenciáról

# Általában a Mesterséges Intelligenciáról
A mesterséges intelligencia (MI vagy AI - Artificial Intelligence) olyan tudományág,
amely az informatikai és a matematikai eszközökkel egyfajta intelligenciával vértezi fel
a számítógépes rendszereket. Mindezt úgy, hogy az adott rendszer képes ellátni egyedül
olyan feladatokat is, amelyhez korábban emberi intelligenciára volt szükség.

## Gépi tanulás (Machine Learning)
Az MI részterülete a Gépi tanulás, amely lehetőséget biztosít tanulásra a
számítógépes rendszereknek programozás nélkül. Vegyünk egy példát. Programozással átadott
tudásban mindent részletet ki kell fejteni. Egy macska felismerésének problémája a macska
pontos definíciójával kezdődhet. Négy lába van, dorombol, szőrös, stb. A gond ezzel a
megoldással ott kezdődik, ahol a lehetséges általánostól való eltérések jönnek. Van szőrtelen
macska (Szfinx) vagy olyan ami nem igazán kedves (Grumpy) és így nem is dorombol.

### Felügyelt tanítás
A **felügyelt** tanulás során az adatok **fel vannak címkézve**, azaz a múltbeli példákból tanulunk, 
hogy előre jelezzük a jövőbeli értékeket.

### Nem felügyelt tanulás
A **nem felügyelt** tanulás azt jelenti, hogy a tanító adatok nincsenek címkézve.
A nem felügyelt problémák a nyers adatok megtekintéséről szólnak, és arról,
hogy azok természetesen csoportokba esnek-e.

![unsupervised.svg](/assets/unsupervised.drawio.svg)

## Deep Learning
A Deep Learning mesterséges neurális hálózatokat használ, lehetővé téve, hogy 
**összetettebb mintákat dolgozzanak fel**, mint a hagyományos gépi tanulás eszközei.

![neural.svg](/assets/neural-network.drawio.svg)

### Generatív Mesterséges Intelligencia
A Generatív mesterséges intelligencia a meglévő tartalomból tanultak alapján hoz létre új tartalmat.

#### Hallucináció
A Generatív mesterséges intelligencia modelljei esetenként "hallucinálnak", azaz olyan szavakat vagy 
kifejezéseket használhat, amelyeket a modell generál, és amelyek **gyakran értelmetlenek vagy 
nyelvtanilag helytelenek**.

### Large Language Models (LLM)
A nagy, általános célú nyelvi modellek előre betaníthatók, majd meghatározott célokra tovább finomhangolhatók.

# Introduction to Generative AI Learning Path
És a lényeg a végére, ha nem elégedtél meg a fenti rövid betekintéssel, akkor irány a Google MI tanulási folyama:

https://www.cloudskillsboost.google/journeys/118

Itt regisztrálhatsz a jobb fent látható **join** gombbal.
![join](/assets/join.webp)

Ha a tanfolyam végén teljesíted a teszteket, akkor a publikus profilodra a lent látható jelvényeket szerezheted meg.
![badget](/assets/badget.webp)